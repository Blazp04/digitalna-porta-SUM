znanje:

Pomoćnici rektora sveučilišta u Mostaru prof. dr. sc. Vesna Kazazić, redovita profesorica, pomoćnica rektora za nastavu, studente i pravna pitanja prof. dr. sc. Stjepan Skoko, redoviti profesor, pomoćnik rektora za umjetnost prof. dr. sc. Ivan Vasilj, redoviti profesor, pomoćnik rektora za planiranje, nadzor i provedbu epidemioloških mjera dr. sc. Tomislav Volarić, izvanredni profesor, pomoćnik rektora za informacijske tehnologije i inovacije



Redoviti sveučilišni profesor. Rektor Sveučilišta u Mostaru (2017.-). Redoviti član Europske akademije znanosti i umjetnosti (2019.). Dopisni član Hrvatske akademije za znanost i umjetnost BiH (2018.). Član Vijeća za znanost Bosne i Hercegovine (2015.- 2020.). Predsjedatelj rektorske konferencije/zbora BiH (2018.). Potpredsjednik Upravnog odbora Agencije za razvitak visokog obrazovanja i unapređenju kvalitete BiH (2017.-2018.). Podpredsjednik Vijeća Regulatorne agencije za komunikacije BiH (2014.-2020.). Rođen 1966. godine u Radišićima, općina Ljubuški (BiH). Osnovnu i srednju školu završio u Ljubuškom. Studirao na Sveučilištu u Mostaru (diplomski studij), Sveučilištu u Zagrebu (magistarski studij) i Univerzitetu u Sarajevu (doktorski studij). Stručno usavršavan kroz programe edukacije u SAD-u 1995., Njemačkoj 1996. i Velikoj Britaniji 1999. Obnašao je dužnosti: pomoćnik rektora Sveučilišta u Mostaru, 2009.-2013., dekan Filozofskog fakulteta Sveučilišta u Mostaru 2013.-2017; pročelnik Studija novinarstva, 2009.-2013.; pročelnik Studij odnosa s javnošću Filozofskog fakulteta Sveučilišta u Mostaru, 2014.- 2017.; voditelj Poslijediplomskog specijalističkog studija - Odnosi s javnošću, 2008. - 2014. Surađivao je u izvedbi nastave na preddiplomskim, diplomskim, poslijediplomskim i doktorskim studijima na Sveučilištu u Zagrebu (Fakultet političkih znanosti, Hrvatski studiji); Sveučilištu u Dubrovniku (Studij medija i kultura društva), Sveučilištu Sjever, Sveučilištu u Mostaru (Filozofski fakultet, Farmaceutski fakultet, Medicinski fakultet, Fakultet zdravstvenih studija, Fakultet prirodoslovno matematičkih i odgojnih znanosti, Pravni fakultet i Akademija likovnih umjetnosti). Objavio je knjige: Političko komuniciranje, 2020., Politički odnosi s javnošću, 2016.; Odnosi s javnošću - teorija i praksa, II. Izdanje, 2016.; Politički marketing, 2014.; Odnosi s javnošću teorije i modeli, 2013.; PR blog, 2013.; Osnove političkog komuniciranja, IV. izdanje, 2012.; PR blog, el. izdanje, 2012.; Odnosi s javnošću - teorija i praksa, I. izdanje, 2008.; Strategija izbornih kampanja, 2008.; Javno komuniciranje-pravo i etika, 2007.; Osnove političkog komuniciranja, III. Izdanje, 2005.; Prilozi za Hrvata u Bosni i Hercegovini, 2002.; Pravna standardizacija javnog komuniciranja, II. Izdanje, 2002.; Pravna standardizacija javnog komuniciranja, I. izdanje, 2001.; Izbori i izborna kampanja u Bosni i Hercegovini 2000. godine, 2001.; Izborni marketing, 2000.; Izbori u Bosni i Hercegovini, II. izdanje, 1999.; Izbori u Bosni i Hercegovini, I. izdanje, 1998.; Osnove političkog komuniciranja - priručnik za izborne djelatnosti, II. izdanje, 1997.; Osnove političkog komuniciranja - priručnik za izborne djelatnosti, I. izdanje, 1996. Objavio je više poglavlja u knjigama, preko 80 znanstvenih i stručnih radova. Sudjelovao je na više od 60 domaćih i međunarodnih znanstvenih i stručnih skupova, kao i na domaćim i međunarodnim istraživačkim projektima. Održao je brojna stručna predavanja na akademijama, zakladama, institutima, konferencijama i dr. Član je više uređivačkih odbora i vijeća u domaćim i međunarodnim časopisima. Nastupao je na brojnim nacionalnim TV i radio postajama kao medijski i politički analitičar u BiH i Hrvatskoj. Kreirao je i vodio više nacionalnih izbornih kampanja. Dobitnik je više nagrada i priznanja. Oženjen je i otac troje djece. Živi i radi u Mostaru.


Ciljevi Sveučilišta u Mostaru U cilju ispunjenja vizije i misije, ispunjenja očekivanja svih dionika (studenata, djelatnika, tržišta rada, gospodarstva) te razvoja i konkurentnosti visokoškolskog sustava, Sveučilište u Mostaru kontinuirano teži: osuvremenjivanju studijskih programa u skladu s potrebama gospodarstva; trajnom praćenju uspješnosti studiranja uz korektivne radnje u cilju njegova poboljšavanja; praćenju uspješnosti nastavnog osoblja prema ocjenama studenata i poduzimanju korektivnih mjera za kontinuirano poboljšanje; osiguravanju etičnosti, transparentnosti i nepristranosti rada; trajno i sustavno jačati znanstvenoistraživački rad te ponudu i konkurentnost stručnog rada; kontinuirano jačati suradnju s drugim fakultetima na području Bosne i Hercegovine i jačati suradnju s drugim fakultetima u okruženju; utjecati i planirati promjene u organizaciji svih djelatnosti Sveučilišta u Mostaru radi usklađivanja sa zahtjevima i potrebama svih dionika u procesu; kontinuirano analizirati i trajno poboljšavati zadovoljstvo svih dionika - studenata, zaposlenika, akademske zajednice, gospodarstva i civilnog društva; poticati i kontinuirano poboljšavati akademsku izvrsnost; poticati i kontinuirano poboljšavati znanstvenu kritičnost; poticati i kontinuirano poboljšavati organizacijsku kulturu i međukulturalnu toleranciju; kontinuirano osiguravati trajnu izobrazbu nastavnog i nenastavnog osoblja i važnost organizacijske kulture koja prihvaća i implementira izvrsnost u svim dijelovima procesa; trajno slijediti trendove i smjernice u nacionalnom i međunarodnom krugu visokog obrazovanja i znanstvenoistraživačkog rada; trajno pratiti trendove i potrebe šire društvene zajednice i prema njima usklađivati smjernice poslovne politike organizacije; trajno i kontinuirano osiguravati zapošljavanje prema kriterijima izvrsnosti.



Sveučilište u Mostaru (lat. Universitas studiorum Mostariensis) je drugo najveće sveučilište u Bosni i Hercegovini sa sjedištem u Mostaru, osnovano 1977. Jedino je sveučilište na hrvatskom jeziku izvan Republike Hrvatske. Sveučilište ima deset fakulteta i jednu Akademiju umjetnosti s 50 različitih studija, 46 specijalizacija i 70 studijskih grupa. Zbog ovoga je Sveučilište u Mostaru jedno od najraznovrsnijih školskih ustanova u BiH.[2] Sveučilište u Mostaru najbrže je rastuće sveučilište u BiH s 10 712 studenata, od čega njih 17% dolazi iz Republike Hrvatske.[3] Izvorno se zvalo Univerzitet Džemala Bijedića u Mostaru, po jugoslavenskom predsjedniku vlade Džemalu Bijediću, no preimenovano je 1992. u sadašnji naziv. Nastavilo je djelovati i tijekom ratnog razdoblja. Jedno je od dva javna sveučilišta u Mostaru (drugo, Sveučilište "Džemal Bijedić" u Mostaru, osnovano 1993., uzelo je prethodni naziv mostarskog Sveučilišta).


Sveučilište u Mostaru je osnovano 1977. godine, iako Mostar i Hercegovina imaju tradiciju razvoja visokog školstva i školskih institucija od kraja 19. stoljeća. Prva škola sveučilišne razine datira još iz 1895. godine. To je bio Franjevački teološki studij na Brigu, Široki Brijeg, u početku četverogodišnji, a poslije, od 1933. godine petogodišnji, s tim da su dvije zadnje godine studirane na drugim sveučilištima. Nakon Drugog svjetskog rata, ova institucija je zatvorena. Viša pedagoška škola u Mostaru se osniva 1950. godine. To je prethodnica Pedagoškog fakulteta, koji se 2005. godine dijeli na dva fakulteta, i to Filozofski fakultet i Fakultet prirodoslovno-matematičkih i odgojnih znanosti. Godine 1959. u Mostaru se osniva Visoka tehnička škola strojarske struke. Od akademske 1970./1971. godine ona prerasta u odjel Strojarskog fakulteta Univerziteta u Sarajevu. Godine 1977. ovi se fakulteti odvajaju od Univerziteta u Sarajevu osnivajući Sveučilište "Džemal Bijedić". Mostar postaje samostalno sveučilišno središte. Unatoč objektivnim teškoćama, Sveučilište nije prekidalo s radom ni tijekom ratnog razdoblja 1991. - 1995., kada je (1992.) preimenovano u današnje ime "Sveučilište u Mostaru". Već od sredine 1990-ih godina započinje otvaranje novih fakulteta i znanstvenih instituta. U najtežim ratnim godinama u kojima je bio ugrožen opstanak Sveučilišta funkciju rektora Sveučilišta u Mostaru obnašao je prof. dr. sc. Zdenko Kordić (rektor od 1992. do 1999. godine). Njegov doprinos stvaranju, očuvanju i promicanju Sveučilišta u Mostaru na europskoj i svjetskoj razini ostat će trajno zabilježen. Godine 2002. svečano je obilježena 100. obljetnica Franjevačke bogoslovije (korijena visoke naobrazbe na ovim područjima), a u 2007. godini 30. obljetnica Sveučilišta u Mostaru. Sredinom 2003. godine Sveučilište u Mostaru kao prvo sveučilište iz Bosne i Hercegovine apliciralo je za sudjelovanje u programu institucionalne evaluacije Europske asocijacije sveučilišta (EUA - Institutional Evaluation Programme). Uspješan završetak institucionalne evaluacije u rujnu 2004. godine nedvojbeno predstavlja značajnu referenciju i iskorak za Sveučilište u Mostaru na putu ka potpunom uključivanju u Europski prostor visokog obrazovanja (EHEA). Od akademske 2005./2006. godine, način studiranja na Sveučilištu u Mostaru u potpunosti je izmijenjen i prilagođen sukladno preporukama Bolonjske deklaracije. U akademskoj 2008./2009. godini upisana je prva generacija studenata na drugi ciklus, tj. diplomski studij na fakultetima Sveučilišta na kojima prvi ciklus (preddiplomski studij) traje tri godine. Filozofski fakultet Sveučilišta u Mostaru pokrenuo je treći ciklus - doktorski studij u akademskoj 2006./2007. godini, a u akademskoj 2008./2009. treći ciklus pokrenuo je i Ekonomski fakultet Sveučilišta u Mostaru i to zajedno s Ekonomskim fakultetom Sveučilišta u Splitu. Sveučilište u Mostaru je akademsku 2011./2012. godinu dočekalo s oko 16.000 studenata na preddiplomskim, diplomskim i doktorskim studijima na ukupno 10 fakulteta i jednoj akademiji, oko 1.000 profesora i suradnika, te s rekonstruiranim zgradama Agronomskog i prehrambeno-tehnološkog, Pravnog, Ekonomskog i Fakulteta strojarstva i računarstva, novoizgrađenim zgradama Fakulteta prirodoslovno-matematičkih i odgojnih znanosti, Medicinskog i Građevinskog fakulteta, Filozofskog fakulteta i Fakulteta zdravstvenih studija, što je financirala Vlada Hrvatske. Najmlađi fakultet, Farmaceutski, osnovan je 2012. godine.


Sveučilište u Mostaru je osnovano 1977. godine, iako Mostar i Hercegovina imaju tradiciju razvoja visokog školstva i školskih institucija od kraja 19. stoljeća. Prva škola sveučilišne razine datira još iz 1895. godine. To je bio Franjevački teološki studij na Brigu, Široki Brijeg, u početku četverogodišnji, a poslije, od 1933. godine petogodišnji, s tim da su dvije zadnje godine studirane na drugim sveučilištima. Nakon Drugog svjetskog rata, ova institucija je zatvorena. Viša pedagoška škola u Mostaru se osniva 1950. godine. To je prethodnica Pedagoškog fakulteta, koji se 2005. godine dijeli na dva fakulteta, i to Filozofski fakultet i Fakultet prirodoslovno-matematičkih i odgojnih znanosti. Godine 1959. u Mostaru se osniva Visoka tehnička škola strojarske struke. Od akademske 1970./1971. godine ona prerasta u odjel Strojarskog fakulteta Univerziteta u Sarajevu. Godine 1977. ovi se fakulteti odvajaju od Univerziteta u Sarajevu osnivajući Sveučilište 'Džemal Bijedić'. Mostar postaje samostalno sveučilišno središte. Unatoč objektivnim teškoćama, Sveučilište nije prekidalo s radom ni tijekom ratnog razdoblja 1991. - 1995., kada je (1992.) preimenovano u današnje ime 'Sveučilište u Mostaru'. Već od sredine 1990-ih godina započinje otvaranje novih fakulteta i znanstvenih instituta. U najtežim ratnim godinama u kojima je bio ugrožen opstanak Sveučilišta funkciju rektora Sveučilišta u Mostaru obnašao je prof. dr. sc. Zdenko Kordić (rektor od 1992. do 1999. godine). Njegov doprinos stvaranju, očuvanju i promicanju Sveučilišta u Mostaru na europskoj i svjetskoj razini ostat će trajno zabilježen. Godine 2002. svečano je obilježena 100. obljetnica Franjevačke bogoslovije (korijena visoke naobrazbe na ovim područjima), a u 2007. godini 30. obljetnica Sveučilišta u Mostaru. Sredinom 2003. godine Sveučilište u Mostaru kao prvo sveučilište iz Bosne i Hercegovine apliciralo je za sudjelovanje u programu institucionalne evaluacije Europske asocijacije sveučilišta (EUA - Institutional Evaluation Programme). Uspješan završetak institucionalne evaluacije u rujnu 2004. godine nedvojbeno predstavlja značajnu referenciju i iskorak za Sveučilište u Mostaru na putu ka potpunom uključivanju u Europski prostor visokog obrazovanja (EHEA). Od akademske 2005./2006. godine, način studiranja na Sveučilištu u Mostaru u potpunosti je izmijenjen i prilagođen sukladno preporukama Bolonjske deklaracije. U akademskoj 2008./2009. godini upisana je prva generacija studenata na drugi ciklus, tj. diplomski studij na fakultetima Sveučilišta na kojima prvi ciklus (preddiplomski studij) traje tri godine. Filozofski fakultet Sveučilišta u Mostaru pokrenuo je treći ciklus - doktorski studij u akademskoj 2006./2007. godini, a u akademskoj 2008./2009. treći ciklus pokrenuo je i Ekonomski fakultet Sveučilišta u Mostaru i to zajedno s Ekonomskim fakultetom Sveučilišta u Splitu. Sveučilište u Mostaru je akademsku 2011./2012. godinu dočekalo s oko 16.000 studenata na preddiplomskim, diplomskim i doktorskim studijima na ukupno 10 fakulteta i jednoj akademiji, oko 1.000 profesora i suradnika, te s rekonstruiranim zgradama Agronomskog i prehrambeno-tehnološkog, Pravnog, Ekonomskog i Fakulteta strojarstva i računarstva, novoizgrađenim zgradama Fakulteta prirodoslovno-matematičkih i odgojnih znanosti, Medicinskog i Građevinskog fakulteta, Filozofskog fakulteta i Fakulteta zdravstvenih studija, što je financirala Vlada Hrvatske. Najmlađi fakultet, Farmaceutski, osnovan je 2012. godine.




